<!DOCTYPE html>
<html lang="zh">
  <head>
    <meta charset="UTF-8">
    <title>萬壽無疆頌</title>
    <meta name="viewport" content="width=device-width, initial-scale=1">
    <link rel="stylesheet" type="text/css" href="/zhuhestyle.css" media="screen">
    <link rel="stylesheet" type="text/css" href="/zhuhelight.css" media="screen">
  </head>
  <body>
    <section class="page-header">
      <h1 class="project-name">ChuHo</h1>
      <h2 class="project-tagline">chuho|Republic Of China</h2>
      <a href="/t" class="btn">輕聽</a>
    </section>
    <section class="main-content">
<div class="zw">
<h3><span aria-hidden="true"></span>萬壽節</h3>
<p>歲次丁酉年</br>
腊月十一日</p>
聖道卽天道 瑞雪兆豐年</p>
</p>
</p>
萬壽無疆頌 張居正</P>
今夫天，茫旻漠溟，澒濛鴻洞，運於於穆之中，超乎非想之外，其純如此，是以動而不居，運而無積，噓之為陽，吸之為陰，噓已復吸，吸已復噓，環之無端，推之不窮。
</div><div class="zw">彼星曆家，以天道為不可測也，乃占鬥建作甲乙，日積為歲，歲積為紀，乘而為十百千萬，衍而為元會運世。
</div><div class="zw">其術雖精，然天載之神，非象數所究。
</div><div class="zw">上元肇於甲子，而鴻濛之初，為甲子者，不知其幾也，萬世之後，為甲子者，又不知其幾也。以數窮天，不知天者也。
</div><div class="zw">聖道卽天道，淵淵穆穆，為而不有，長而不恃，若是者，其德純也。故聖人之靈，或居天上，或降寰中，或為帝王，而長生治世，或為真宰，而秉教司權。
</div><div class="zw">其誕降也若有期，而生於無極之始，先天以固存者也，其應化也若有跡，而超乎無極之外，後天而不老者也。
</div><div class="zw">蓋道宰數，數難窮道，故謂聖壽為可數計者，不知聖道者也。仰惟皇上，以聰明神聖之資，登元始沖一之道，出王遊衍，罔不在帝左右。
</div><div class="zw">蓋純粹至精，與天合一。
</div><div class="zw">誕聖之初，榮兆河清，帝曜光楚，四紀於茲，道化汪濊，內恬外熙，頳禽素毳，神芝靈草，應圖而至，將非至德極元，何能永綏佑命若斯之盛乎？
</div><div class="zw">茲秋仲十日，為靈夙之期，而景度昌辰，適與日會，則自茲以往，相推不窮，卯卯會祥，旦旦逢吉，迴圈之數，昭然可覩矣。
</div><div class="zw">而臣竊以為皇上之壽，不可以幹枝時日之數計者，亦如天之不可以數窮耳。
</div><div class="zw">昔絳縣老人，計其生平，四百甲子，聞者異之。
</div><div class="zw">夫甲子而曰四百，比之天道，只旦暮耳，星家以帝堯之生，起於日之癸，月之巳，星之元，其䇲一百二十有七，蓋得天地之中數也。
</div><div class="zw">夫天道本無所謂始，無所謂中，無所謂終，今得數而日中，是有終也。伏惟我皇上，受命穆清，應真持世，配天悠久，巧曆所不能究。
</div><div class="zw">卽堯之適得中數者，且不足以擬其盛，而況可以甲子計者乎？臣不勝慶忭，謹因玉景會元之旦，拜手稽首而獻頌曰：</p>
</div><div class="zw">皇矣上帝運化於穆</p>
</div><div class="zw">靜幹乾機 默旋坤軸</p>
</div><div class="zw">翕辟弛張 環輪共轂</p>
</div><div class="zw">一元迭運 終始相屬</p>
</div><div class="zw">容成大撓 隸首區公</p>
</div><div class="zw">布曆推䇲 仰測鴻濛</p>
</div><div class="zw">三統五紀 四分九宮</p>
</div><div class="zw">機智可盡 太虛無窮</p>
</div><div class="zw">穆穆聖皇 配天建極</p>
</div><div class="zw">緝熙至道 罔游於佚</p>
</div><div class="zw">功侔吹萬 神存抱一</p>
</div><div class="zw">獨化陶鈞 基命宥密</p>
</div><div class="zw">睢天睠德 俾熾而昌</p>
</div><div class="zw">斂時五福 以致萬方</p>
</div><div class="zw">岳祇貢祉 川後輸藏</p>
</div><div class="zw">四靈畢至 九譯來王</p>
</div><div class="zw">在昔誕聖 流虹繞電</p>
</div><div class="zw">今茲四紀 昌辰逢旦</p>
</div><div class="zw">綠籍標年 紫圖益算</p>
</div><div class="zw">南極宵朗 卿雲晝爛</p>
</div><div class="zw">古稱封禪 七十二君</p>
</div><div class="zw">皇風邈矣 龜板徒雲</p>
</div><div class="zw">亦有冥靈 爰及絳老</p>
</div><div class="zw">八千何修 四百何少</p>
</div><div class="zw">蓬萊清淺 或化為陸</p>
</div><div class="zw">茟彼嵩喬 或淪為穀</p>
</div><div class="zw">夫惟大道 虛無自然</p>
</div><div class="zw">數不可究 言安能詮</p>
</div><div class="zw">元穹得之 宰化司權</p>
</div><div class="zw">我皇得之 治世長年</p>
</div><div class="zw">紫宮絳闕 金堂玉關</p>
</div><div class="zw">九華承蓋 六氣扶輪</p>
</div><div class="zw">夷猶大始 噓吸混元</p>
</div><div class="zw">萬靈稽首 率土皈尊</p>
</div><div class="zw">穹哉皇哉 浩劫永存</p>
</div><div class="zw">
<h3><span aria-hidden="true"></span>朱賀的聯絡方式</h3>
<p>電子郵箱：zhuhe@zhuhe.tw</p></div>
    </section>
  </body>
</html>
