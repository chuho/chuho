{{further|史記三家註}}
{{header
|title=史記
|type=二十四史‎
|author=司馬遷
|times=西漢
|previous=
|next=
|notes={{edition}}{{wikipedia}}{{Textquality|50%}}《'''史記'''》爲中國西漢的歷史學家司馬遷所編纂，記載了上自中國上古傳說中的黃帝時代，下至漢武帝元狩元年，共3000多年的歷史。全書包括十二本紀、三十世家、七十列傳、十表、八書，共一百三十篇，五十二萬六千五百餘字。
}}
{{二十四史}}
{{檢索|史記}}
==本紀==
*[[史記/卷001|卷一]]　　　　　五帝本紀第一
*[[史記/卷002|卷二]]　　　　　夏本紀第二
*[[史記/卷003|卷三]]　　　　　殷本紀第三
*[[史記/卷004|卷四]]　　　　　周本紀第四
*[[史記/卷005|卷五]]　　　　　秦本紀第五
*[[史記/卷006|卷六]]　　　　　秦始皇本紀第六
*[[史記/卷007|卷七]]　　　　　項羽本紀第七
*[[史記/卷008|卷八]]　　　　　高祖本紀第八
*[[史記/卷009|卷九]]　　　　　呂后本紀第九
*[[史記/卷010|卷十]]　　　　　孝文本紀第十
*[[史記/卷011|卷十一]]　　　　孝景本紀第十一
*[[史記/卷012|卷十二]]　　　　孝武本紀第十二

==表==
*[[史記/卷013|卷十三]]　　　　三代世表第一
*[[史記/卷014|卷十四]]　　　　十二諸侯年表第二
*[[史記/卷015|卷十五]]　　　　六國年表第三
*[[史記/卷016|卷十六]]　　　　秦楚之際月表第四
*[[史記/卷017|卷十七]]　　　　漢興以來諸侯王年表第五
*[[史記/卷018|卷十八]]　　　　高祖功臣侯者年表第六
*[[史記/卷019|卷十九]]　　　　惠景閒侯者年表第七
*[[史記/卷020|卷二十]]　　　　建元以來侯者年表第八
*[[史記/卷021|卷二十一]]　　　建元以來王子侯者年表第九
*[[史記/卷022|卷二十二]]　　　漢興以來將相名臣年表第十

==書==
*[[史記/卷023|卷二十三]]　　　禮書第一
*[[史記/卷024|卷二十四]]　　　樂書第二
*[[史記/卷025|卷二十五]]　　　律書第三
*[[史記/卷026|卷二十六]]　　　曆書第四
*[[史記/卷027|卷二十七]]　　　天官書第五
*[[史記/卷028|卷二十八]]　　　封禪書第六
*[[史記/卷029|卷二十九]]　　　河渠書第七
*[[史記/卷030|卷三十]]　　　　平準書第八

==世家==
*[[史記/卷031|卷三十一]]　　　吳太伯世家第一
*[[史記/卷032|卷三十二]]　　　齊太公世家第二
*[[史記/卷033|卷三十三]]　　　魯周公世家第三
*[[史記/卷034|卷三十四]]　　　燕召公世家第四
*[[史記/卷035|卷三十五]]　　　管蔡世家第五
*[[史記/卷036|卷三十六]]　　　陳杞世家第六
*[[史記/卷037|卷三十七]]　　　衛康叔世家第七
*[[史記/卷038|卷三十八]]　　　宋微子世家第八
*[[史記/卷039|卷三十九]]　　　晉世家第九
*[[史記/卷040|卷四十]]　　　　楚世家第十
*[[史記/卷041|卷四十一]]　　　越王勾踐世家第十一
*[[史記/卷042|卷四十二]]　　　鄭世家第十二
*[[史記/卷043|卷四十三]]　　　趙世家第十三
*[[史記/卷044|卷四十四]]　　　魏世家第十四
*[[史記/卷045|卷四十五]]　　　韓世家第十五
*[[史記/卷046|卷四十六]]　　　田敬仲完世家第十六
*[[史記/卷047|卷四十七]]　　　孔子世家第十七
*[[史記/卷048|卷四十八]]　　　陳涉世家第十八
*[[史記/卷049|卷四十九]]　　　外戚世家第十九
*[[史記/卷050|卷五十]]　　　　楚元王世家第二十
*[[史記/卷051|卷五十一]]　　　荊燕世家第二十一
*[[史記/卷052|卷五十二]]　　　齊悼惠王世家第二十二
*[[史記/卷053|卷五十三]]　　　蕭相國世家第二十三
*[[史記/卷054|卷五十四]]　　　曹相國世家第二十四
*[[史記/卷055|卷五十五]]　　　留侯世家第二十五
*[[史記/卷056|卷五十六]]　　　陳丞相世家第二十六
*[[史記/卷057|卷五十七]]　　　絳侯周勃世家第二十七
*[[史記/卷058|卷五十八]]　　　梁孝王世家第二十八
*[[史記/卷059|卷五十九]]　　　五宗世家第二十九
*[[史記/卷060|卷六十]]　　　　三王世家第三十

==列傳==
*[[史記/卷061|卷六十一]]　　　伯夷列傳第一
*[[史記/卷062|卷六十二]]　　　管晏列傳第二
*[[史記/卷063|卷六十三]]　　　老子韓非列傳第三
*[[史記/卷064|卷六十四]]　　　司馬穰苴列傳第四
*[[史記/卷065|卷六十五]]　　　孫子吳起列傳第五
*[[史記/卷066|卷六十六]]　　　伍子胥列傳第六
*[[史記/卷067|卷六十七]]　　　仲尼弟子列傳第七
*[[史記/卷068|卷六十八]]　　　商君列傳第八
*[[史記/卷069|卷六十九]]　　　蘇秦列傳第九
*[[史記/卷070|卷七十]]　　　　張儀列傳第十
*[[史記/卷071|卷七十一]]　　　樗里子甘茂列傳第十一
*[[史記/卷072|卷七十二]]　　　穰侯列傳第十二
*[[史記/卷073|卷七十三]]　　　白起王翦列傳第十三
*[[史記/卷074|卷七十四]]　　　孟子荀卿列傳第十四
*[[史記/卷075|卷七十五]]　　　孟嘗君列傳第十五
*[[史記/卷076|卷七十六]]　　　平原君虞卿列傳第十六
*[[史記/卷077|卷七十七]]　　　魏公子列傳第十七
*[[史記/卷078|卷七十八]]　　　春申君列傳第十八
*[[史記/卷079|卷七十九]]　　　范睢蔡澤列傳第十九
*[[史記/卷080|卷八十]]　　　　樂毅列傳第二十
*[[史記/卷081|卷八十一]]　　　廉頗藺相如列傳第二十一
*[[史記/卷082|卷八十二]]　　　田單列傳第二十二
*[[史記/卷083|卷八十三]]　　　魯仲連鄒陽列傳第二十三
*[[史記/卷084|卷八十四]]　　　屈原賈生列傳第二十四
*[[史記/卷085|卷八十五]]　　　呂不韋列傳第二十五
*[[史記/卷086|卷八十六]]　　　刺客列傳第二十六
*[[史記/卷087|卷八十七]]　　　李斯列傳第二十七
*[[史記/卷088|卷八十八]]　　　蒙恬列傳第二十八
*[[史記/卷089|卷八十九]]　　　張耳陳餘列傳第二十九
*[[史記/卷090|卷九十]]　　　　魏豹彭越列傳第三十
*[[史記/卷091|卷九十一]]　　　黥布列傳第三十一
*[[史記/卷092|卷九十二]]　　　淮陰侯列傳第三十二
*[[史記/卷093|卷九十三]]　　　韓信盧綰列傳第三十三
*[[史記/卷094|卷九十四]]　　　田儋列傳第三十四
*[[史記/卷095|卷九十五]]　　　樊酈滕灌列傳第三十五
*[[史記/卷096|卷九十六]]　　　張丞相列傳第三十六
*[[史記/卷097|卷九十七]]　　　酈生陸賈列傳第三十七
*[[史記/卷098|卷九十八]]　　　傅靳蒯成列傳第三十八
*[[史記/卷099|卷九十九]]　　　劉敬叔孫通列傳第三十九
*[[史記/卷100|卷一百]]　　　　季布欒布列傳第四十
*[[史記/卷101|卷一百零一]]　　袁盎鼂錯列傳第四十一
*[[史記/卷102|卷一百零二]]　　張釋之馮唐列傳第四十二
*[[史記/卷103|卷一百零三]]　　萬石張叔列傳第四十三
*[[史記/卷104|卷一百零四]]　　田叔列傳第四十四
*[[史記/卷105|卷一百零五]]　　扁鵲倉公列傳第四十五
*[[史記/卷106|卷一百零六]]　　吳王濞列傳第四十六
*[[史記/卷107|卷一百零七]]　　魏其武安列傳第四十七
*[[史記/卷108|卷一百零八]]　　韓長孺列傳第四十八
*[[史記/卷109|卷一百零九]]　　李將軍列傳第四十九
*[[史記/卷110|卷一百一十]]　　匈奴列傳第五十
*[[史記/卷111|卷一百一十一]]　衛將軍驃騎列傳第五十一
*[[史記/卷112|卷一百一十二]]　平津侯主父列傳第五十二
*[[史記/卷113|卷一百一十三]]　南越列傳第五十三
*[[史記/卷114|卷一百一十四]]　東越列傳第五十四
*[[史記/卷115|卷一百一十五]]　朝鮮列傳第五十五
*[[史記/卷116|卷一百一十六]]　西南夷列傳第五十六
*[[史記/卷117|卷一百一十七]]　司馬相如列傳第五十七
*[[史記/卷118|卷一百一十八]]　淮南衡山列傳第五十八
*[[史記/卷119|卷一百一十九]]　循吏列傳第五十九
*[[史記/卷120|卷一百二十]]　　汲鄭列傳第六十
*[[史記/卷121|卷一百二十一]]　儒林列傳第六十一
*[[史記/卷122|卷一百二十二]]　酷吏列傳第六十二
*[[史記/卷123|卷一百二十三]]　大宛列傳第六十三
*[[史記/卷124|卷一百二十四]]　游俠列傳第六十四
*[[史記/卷125|卷一百二十五]]　佞幸列傳第六十五
*[[史記/卷126|卷一百二十六]]　滑稽列傳第六十六
*[[史記/卷127|卷一百二十七]]　日者列傳第六十七
*[[史記/卷128|卷一百二十八]]　龜策列傳第六十八
*[[史記/卷129|卷一百二十九]]　貨殖列傳第六十九
*[[史記/卷130|卷一百三十]]　　太史公自序第七十

==補史記==
*[[三皇本紀]]
==四庫提要==
《[[史記]]》一百三十卷，{{*|內府刊本。}}漢司馬遷撰，褚少孫補。遷事蹟具《[[漢書]]》本傳。少孫，據張守節《正義》引張晏之說，以爲潁川人，元成閒博士。又引《褚顗家傳》，以爲梁相褚大弟之孫，宣帝時爲博士，寓居沛，事大儒王式，故號先生。二說不同。然宣帝末距成帝初不過十七八年，其相去亦未遠也。案︰遷《自序》，凡十二本紀、十表、八書、三十世家、七十列傳，共爲百三十篇。《[[漢書]]》本傳稱其十篇闕，有錄無書。張晏注以爲遷歿之後，亡《景帝紀》、《武帝紀》、《禮書》、《樂書》、《兵書》、《漢興以來將相年表》、《日者列傳》、《三王世家》、《龜策列傳》、《傳靳列傳》。劉知幾《史通》則以爲十篇未成，有錄而已，駁張晏之說爲非。今考《日者》、《龜策》二傳並有「太史公曰」，又有「褚先生曰」，是爲補綴殘稾之明證，當以知幾爲是也。然《漢志‧春秋家》載《[[史記]]》百三十篇，不云有闕。蓋是時官本已以少孫所續，合爲一編。觀其《日者》、《龜策》二傳並有「臣爲郞時」云云，是必嘗經奏進，故有是稱。其「褚先生曰」字殆後人追題，以爲別識歟。周密《齊東野語》摘《司馬相如傳贊》中有「揚雄以爲《靡麗之賦》，勸百而諷一」之語，又摘《公孫宏傳》中有「平帝元始中，詔賜宏子孫爵」語，焦竑《筆乘》摘《賈誼傳》中有「賈嘉最好學，至孝昭時列爲九卿」語，皆非遷所及見。王懋竑《白田雜著》亦謂《[[史記]]》止紀年而無歲名，今《十二諸侯年表》上列一行載庚申、甲子等字，乃後人所增，則非惟有所散佚，且兼有所竄易。年祀縣邈，今亦不得而考矣。然字句竄亂，或不能無，至其全書，則仍遷原本。焦竑《筆乘》據《張湯傳贊》如淳註以爲續之者有馮商、孟柳。又據後《漢書‧楊經傳》，以爲嘗删遷書爲十餘萬言，指今《[[史記]]》非本書，則非其實也。其書自晉唐以來，傳本無大同異。惟唐開元二十三年。敕升《史記‧老子列傳》於《伯夷列傳》上。錢曾《讀書敏求記》云尚有宋刻，今未之見。南宋廣漢張材又嘗刊去褚少孫所續，趙山甫復病其不全，取少孫書別刊附入，今亦均未見其本。世所通行，惟此本耳。至爲孫奭孟子疏所引《[[史記]]》「西子金錢事」，今本無之。蓋宋人詐託古書，非今本之脫漏。又《學海類編》中載僞洪遵《史記真本凡例》一卷，於原書臆爲刊削，稱即遷藏在名山之舊槀。其事與梁鄱陽王《[[漢書]]》真本相類，益荒誕不足爲據矣。註其書者，今惟裴駰、司馬貞、張守節三家尚存。其初各爲部帙，北宋始合爲一編。明代國子監刊版頗，有刊除點竄。南監本至以司馬貞所補《三皇本紀》冠《五帝本紀》之上，殊失舊觀。然彙合羣說，檢尋校易，故今錄合倂之本，以便觀覽。仍別錄三家之書，以存其完本焉。

《史記集解》一百三十卷，{{*|江蘇巡撫採進本。}}宋裴駰撰。駰字龍駒，河東聞喜人，官至南中郞參軍，其事蹟附見於《宋書‧裴松之傳》。駰以徐廣《史記音義》粗有發明，殊恨省略，乃採九經諸史，幷《漢書音義》，及衆書之目，別撰此書。其所引證，多先儒舊說，張守節《正義》嘗備述所引書目次。然如《國語》多引虞翻注，《孟子》多引劉熙注，《韓詩》多引薛君注，而守節未著於目。知當日援據浩博，守節不能徧數也。原本八十卷，隋、唐《志》著錄並同。此本爲毛氏汲古閣所刊，析爲一百三十卷，原第遂不可考。然註文猶仍舊本。自明代監本以《索隱》、《正義》附入其後，又妄加删削，訛舛遂多。如《五帝本紀》「昔高陽氏有才子八人」句下，「高辛氏有才子八人」句下，俱脫「名見左傳」四字；《秦始皇本紀》「輕車重馬東就食」句，下脫「徐廣曰︰一無此『重』字」八字；《項羽本紀》「其九月會稽守」句，下脫「徐廣曰︰『爾時未言太守』」九字；《武帝紀》「祠上帝明堂」句，下脫「徐廣曰︰『常五年一修耳，今適二年，故但祀明堂』」十八字，「然其效可覩矣」句，下脫「又數本皆無可字」七字；《河渠書》「岸善崩」句，下脫「如淳曰︰『河水岸』」六字；《司馬相如傳》「徬徨乎海外」句下此引「郭璞云︰『靑邱山名，上有田，亦有國，出九尾狐，在海外』；《太史公自序》「易大傳」句下此引「張晏曰︰『謂易繫辭。』」監本均誤作《正義》。至於字句異同，前後互見。如《夏本紀》「九江入賜大龜」句下「孔安國曰︰『出於九江水中。』」監本作「山中」；《孝文本紀》「昌至渭橋」句下引「蘇林曰︰『在長安北三里。』」監本多「渭橋」二字；「祁侯賀爲將軍」句下引「徐廣曰︰『姓繒。』」監本多一「賀」字；「當有玉英見」句下引「瑞應圖云︰『玉英五帝並修則見。』」監本作「五常」；案五帝並修，語不可解，似當以監本爲是。「屬國悍爲將屯將軍」句下引「徐廣曰︰『姓徐。』」監本多一「悍」字；《孝景本紀》「封故御史大夫周苛孫平爲繩侯」句下引「徐廣曰︰『一作應。』」監本多一「平」字；《武帝紀》「自太主」句下引「徐廣曰︰『武帝姑也。』」監本多「太主」二字；《龜策列傳》「蝟辱於鵲」句下引「郭璞曰︰『蝟憎其意心惡之也。』」監本作「而心惡之」。凡此之類，當由古注簡質，後人以意爲增益，已失其舊，至坊本流傳，脫誤尤甚。如《夏本紀》「澧水所同」句下引「孔安國曰︰『澧水所同，同於渭也。』」坊本闕一「同」字。《項羽本紀》「乃封項伯爲射陽侯」句，下脫「徐廣曰︰『項伯名纏，字伯』」九字，是又出監本下矣。惟《貨殖傳》「糵麴鹽豉千瓵」句下，監本引孫叔敖云「瓵，瓦器，受斗六升合爲瓵。音貽。」當是孫叔然之訛。此本亦復相同，是校讎亦不免有疎，然終勝明人監本也。

《史記索隱》三十卷，{{*|江蘇巡撫採進本。}}唐司馬貞撰。貞河內人，開元中官朝散大夫、宏文館學士。貞初受《[[史記]]》於崇文館學士張嘉，會病褚少孫補司馬遷書，多傷踳駁。又裴駰《集解》舊有《音義》年遠散佚，諸家《音義》延篤音隱，鄒誕生、柳顧言等書亦失傳。而劉伯莊許子儒等又多疎漏，乃因裴駰《集解》，撰爲此書。首注駰序一篇，載其全文。其注司馬遷書，則如陸德明《經典釋文》之例，惟標所注之字。蓋經傳別行之古法。凡二十八卷，末二卷爲《述贊》一百三十篇及《補史記條例》。欲降《秦本紀》、《項羽本紀》爲系家，而呂后、孝惠各爲本紀。補曹、許、邾、吳芮、吳濞、淮南系家，而降陳涉於列傳。蕭何、曹參、張良、周勃、五宗、三王各爲一傳，而附國僑、羊舌肸於《管晏》。附尹喜、莊周於《老子》，附韓非於《商鞅》，附魯仲連於《田單》，附宋玉於《屈原》，附鄒陽、枚乘於《賈生》。又謂《司馬相如》、《汲鄭傳》不宜在《西南夷》後，《大宛傳》不合在《游俠》、《酷吏》之閒。欲更其次第，其言皆有條理。至謂司馬遷《述贊》不安而別爲之，則未喻言外之旨。終以《三皇本紀》，自爲之註，亦未合闕疑傳信之意也。此書本於《[[史記]]》之外別行。及明代刊刻監本，合裴駰張守節及此書。散入句下，恣意删削。如《高祖本紀》「母媼」、「母温」之辨。有關考證者，乃以其有異舊說，除去不載。又如《燕世家》啓攻益事，貞註曰︰「經傳無聞。」未知其由。雖失於考據竹書，案今本竹書不載此事，此據晉書束晳傅所引。亦當存其原文，乃以爲宂句亦删汰之。此類不一，漏略殊甚。然至今沿爲定本，與成矩所刊朱子《周易本義》，人人明知其非，而積重不可復返。此單行之本爲北宋祕省刊板，毛晉得而重刻者。錄而存之，猶可以見司馬氏之舊，而正明人之疎舛焉。
《史記正義》一百三十卷，兵部侍郞紀昀家藏本。唐張守節撰。守節始末未詳，據此書所題，則其官爲諸王侍讀、率府長史也。是書據《自序》三十卷，晁公武、陳振孫二家所錄，則作二十卷。蓋其標字列注，亦必如《索隱》。後人散入句下，已非其舊。至明代監本，採附《集解》《索隱》之後，更多所删節，失其本旨。如守節所長，在於地理，故《自序》曰︰「郡國城邑，委曲詳明。」而監本於《周本紀》「子帶立爲王」句，下脫「《左傳》云周與鄭人蘇忿生十二邑，温其一也」十七字；《秦本紀》「反秦於淮南」句，下脫「楚淮北之地盡入於秦」九字；《項羽本紀》「項王自立爲西楚霸王」句，下脫「孟康云舊名江陵，爲南楚，吳爲東楚，彭城爲西楚」十九字；《呂后本紀》「呂平爲扶柳侯」句，下脫「漢扶柳縣也，有澤」七字；《孝景本紀》「遂西圍梁」句，下脫「梁孝王都睢陽，今宋州」九字，「立楚元王子平陸侯」句，下脫「應劭云平陸，西河縣」八字；《孝武本紀》「見五畤」句，下脫「或曰在雍州雍縣南，孟康曰畤者，神靈上帝也」十八字；《晉世家》「是爲晉侯」句，下脫「其城南半入州城中，削爲坊城，牆北半見在」十七字；《趙世家》「吾國東有河薄洛之水」句，下脫「案︰安平縣屬定州也」八字；「餓死沙邱宮」句，下脫「括地志云趙武靈王墓在蔚州靈邱縣東三十里。應說是也」二十三字；《韓世家》「得封於韓原」句，下脫「古今地名云韓武子食采於韓原故城也」十六字；《淮陰侯列傳》「家在伊盧」句，下脫「韋昭及括地志皆說之也」十字；《貨殖列傳》「殷人都河西」句，下脫「盤庚都殷墟，地屬河西也」十字，「周人都河南」句，下脫「周自平王以後都洛陽」九字；《自序》「戹困鄱」句，下脫「漢末，陳蕃子逸爲魯相，改音皮。田襃《魯記》曰靈帝末，汝南陳子游爲魯相，陳蕃子也，國人爲諱而改焉」三十九字。又如《秦本紀》「樗里疾相韓」句下，此本作「福昌縣東十四里」，監本脫「十四里」三字；《貨殖傳》「夫燕亦勃碣之閒」句下，此本作「碣石、渤海在西北」，監本脫「北」字。又守節徵引故實，頗爲賅博，故《自序》曰︰「古典幽微，竊探其美。」而監本《夏本紀》「皋陶作士」句，下脫「士若大理卿也」六字，「於是夔行樂」句，下脫「若今太常卿也」六字；《周本紀》「作臩命」句，下脫「應劭云太僕，周穆王所置，蓋大御衆僕之長，中大夫也」二十一字，「以應爲太后養地」句，下脫「太后，秦昭之母宣太后芊氏」十一字；《秦始皇本紀》「爲我遺鎬池君」句，下脫「張晏云武王居鎬，鎬池君則武王也，伐商，故神云始皇荒淫若紂矣，今武王可伐矣」三十二字；「叙論孝明皇帝」句，下脫「班固《典引》云後漢明帝永平十七年，詔問班固︰太史遷贊語中寧有非耶？班固上表陳秦過失及賈誼言奏之」四十二字；《項羽本紀》「會稽守」句，下脫「守，晉狩。景帝中二年七月，更郡守爲太守」十六字；《孝景本紀》「伐馳道樹殖蘭池」句，下脫「案︰馳道，天子道，秦始皇作之，丈而樹」十四字；《孝武本紀》「是時上求神君」句，下脫「《漢武帝故事》云︰起柏梁臺，以處神君，長陵女子也。先是，嫁爲人妻，生一男，數歲死，女子悼痛之，歲中亦死而靈，宛若祠之，遂聞言，宛若爲主，民人多往請福，說家人小事有驗。平原君亦祠之，至後，子孫尊貴。及上即位，太后延於宮中祭之，聞其言，不見其人。至是，神君求出，爲營柏梁臺舍之。初，霍去病微時，自禱神君，及見其形，自修飾欲與去病交接，去病不肯，謂神君曰︰吾以神君精潔，故齋戒祈福。今欲婬，此非也。自絕不復往。神君慙之，乃去也」一百七十字，「見安期生」句，下脫「《列仙傳》云︰安期生，瑯琊阜鄉亭人也，賣藥海邊。秦始皇請語三夜，賜金數千萬，出於阜鄉亭，皆置去，留書，以赤玉舃一量爲報，曰︰後千歲求我於蓬萊山下」五十九字，「李少君病死」句，下脫「《漢書起居注》云︰李少君將去，武帝夢與共登嵩高山，半道，有使乘龍，時從雲中云︰太一請少君，帝謂左右︰將舍我去矣。數月而少君病死。又發棺看，惟衣冠在也」六十一字，「史寬舒受其方」句，下脫「姓史，名寬舒」五字；《禮書》「疏房牀笫」句，下脫「疏謂窗也」四字；《律書》「其於十二支爲丑」句，下脫「徐廣曰︰此中闕，不說大呂及丑也。案︰此下闕文。或一本云丑者，紐也。言陽氣在上未降，萬物厄紐未敢出也」四十一字；《天官書》「氐爲天根」句，下脫「《星經》云氐四星，爲露寢聽朝所居，其占明大則臣下奉度。《合誠圖》云氐爲宿宮也」三十一字，「其內五星五帝坐」句，下脫「羣下從謀也」五字；《楚世家》「伐申過鄧」句，下脫「服虔云鄧，曼姓也」七字；《趙世家》「事有所止」句，下脫「爲人君止於仁，爲人臣止於敬，爲人子止於孝，爲人父止於慈，與國人交止於信」三十一字，「封廉頗爲信平君」句，下脫「言篤信而平和也」七字；《韓世家》「公何不爲韓求質於楚」句，下脫「質子蟣蝨」四字，又脫「公叔嬰知秦、楚不以蟣蝨爲事，必以韓合於秦，楚王聽入質子於韓」二十六字，又脫「次下云知秦、楚不以蟣蝨爲事，重明脫不字」十七字；《田叔列傳》「相常從入苑中」句，下脫「堵牆也」三字；《田蚡列傳》「其春，武安侯病」句，下脫「然夫子作《春秋》，依夏正」九字；《衞將軍列傳》「平陽人也」句，下脫「《[[漢書]]》云其父鄭季，河東平陽人，以縣吏給事平陽侯之家也」二十三字。至守節於六書、五音，至爲詳審。故書首有《論字例》、《論音例》二條。而監本於《周本紀》「懼太子釗之不任」句，下脫「釗音招，又吉堯反。任，而針反」十一字；《秦始皇本紀》「彗星復見」句，下脫「復，扶富反。見，行見反」八字，「以發縣卒」句，下脫「子忽反，下同」五字，「佐弋竭」句，下脫「戈音翊」三字，「二十人皆梟首」句，下脫「梟，古堯反。懸首於木上曰䲷」十一字，「體解軻以徇」句，下脫「紅賣反」三字，「東收遼東而王之」句，下脫「王，于放反」四字，「故歸其質子」句，下脫「質音致」三字，「衣服旌旄節旗」句，下脫「旌音精，旄音毛，旗音其」九字，「祇誦功德」句，下脫「袛音脂」三字，「赭其山」句，下脫「赭音者」三字，「僕射周青臣」句，下脫「音夜」二字，「上樂以刑殺爲威」句，下脫「五孝反」三字，「二世紀以安邊竟」句，下脫「音境」二字，《敍論》「爲君討賊」句，下脫「于僞反」三字；《項羽本紀》「將秦軍爲前行」句，下脫「胡郞反」三字；《高祖本紀》「時時冠之」《正義》「音館」句，下脫「下同」二字；《孝景紀》「天下又安」句，下脫「乂，音魚廢反」五字，「龍𩓿拔墮」句，下脫「徒果反」三字，「攀龍胡髯號」句，下脫「戶高反，下同」五字，「爲且用事泰山」句，下脫「爲，于僞反。將爲封禪也」九字；《鄭世家》「段出奔鄢」句，下脫「音偃」二字；《田叔列傳》「喜游諸公」句，下脫「喜，許記反。諸公，謂丈人行也」十一字。其他一兩字之出入，殆千有餘條，尤不可毛擧。苟非震澤王氏刊本具存，無由知監本之妄删也。
{{西漢作品}}
